# Det grønne skiftet til "Fresk"

## Innledning
Hver gang du plugger noe inn i stikkontakten forventer du at det er strøm der slik at telefonen din lader eller at lyset går på. Strømmen er der fordi strømnettet er balansert mellom, på den ene siden, en kompleks kombinasjon av forskjellige strømproduserende enheter og på den andre de som trenger strømmen. Nå beveger vi oss over i en verden som bruker mer og mer fornybar kraft (fra nå av bruker vi "kraft" stedet for "strøm"), men denne er ikke så lett å balansere. Om solen skinner eller vinden blåser er avhengig av et helt annet og mer komplekst system; været.

I denne oppgaven skal vi forestille oss at vi bor på en fiktiv øy i Lofoten, la oss kalle den "Fresk", og at det må gjøres noe med de gamle strømførende kablene som går fra fastlandet til øya. Før vi eventuelt går til det dyre skrittet å bytte disse, har vi lyst til å se på om vi trenger å være en del av fastlandsnettet i det hele tatt, eller om vi kan gå "off-grid". Vi har noen vindturbiner på øya, og også solpaneler. Kan vi installere noen batterier som fanger opp kraft vi ikke trenger akkurat når den produseres, og la oss bruke den når det ikke er sol eller blåser? Eller er det kanskje andre smarte løsninger vi burde se på?

## Datagrunnlag
Finner du i mappen [datagrunnlag](/datagrunnlag)

## Oppgaver
Her kan dere velge tre forskjellige tilnærminger til oppgaven, eller plukke litt fra hver:

### Matematisk og litt elektrofaglig:
Last ned datasettene for vind og sol som du finner i datagrunnlaget. Du må utfylle med mer data - SSB om forbruk, omregne litt fra forskjellige måleenheter og finne ut hvilke mål man bruker i forbindelse med batterikapasitet. Nå er det opp til dere å finne ut av hvor stort behovet for batteri er og om det produseres nok kraft. Husk at du er forsker! Ikke ta alle data for gitt. Fyll ut med mer info du synes er relevant. Spør om du mangler data.

### Mer som en utvikler:
I mappen [kode](/kode) finner du kode skrevet i Python og Jypiter Notebook. Her er det brukt metoder for svært effektivt å kunne lese og forstå store datasett. Kan du gjøre det samme for vind som det er gjort for sol i eksempelet? Med soldata er det ganske enkelt - tallene i datasettet er angitt i W/m2. Men med vind er det en del mer komplekst. I tillegg har vi i koden bare så vidt lekt litt med tallene, så her kan du gjøre mye mer. Kan du f.eks. lage en funksjon som gjør at man kan se på overskudd eller underskudd i produksjonen på et gitt tidspunkt utifra data? Kan du vise hvordan batteribehovet er utifra produksjon og forbruk?

### Mer praktisk:
Om du skal forklare til alle innbyggerne på øya hvordan du heller vil løse dette enn å trekke en ny kabel til fastlandet, hadde det vært fint med en modell som viste vindturbiner, solpaneler og batterier. Kan du lage dette og visualisere hvordan flyten av kraft går?

### Litt "krydder" om dere har tid eller har lyst til å endre oppgaven helt:
- Hvilke metoder for å lagre strøm har vi, og hva tror dere kommer i fremtiden?
- Kan man tenke seg at Fresk kan selge kraft?
- Det er en del fiskere på Fresk - kan de bruke strøm i stedet for diesel på båtene sine?
